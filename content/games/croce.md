---
title: 'Croce'
cards: '52'
minPlayers: 1
maxPlayers: 1
players: '1'
---

::GameBlock{title="Preparazione" position="center" color="red-600"}
Si gioca con due mazzi di carte, Dopo aver mescolato, si toglie un asso qualsiasi e lo si mette al centro del tavolo. Attorno a questo asso, in modo da formare una specie di croce, si mettono otto carte; due a sinistra e due a destra, formando una linea orizzontale; due in alto e due in basso a formare una linea verticale. Queste otto carte costituiscono la riserva, che può essere utilizzata in ogni momento. Se nello scoprire le carte della riserva si venisse a trovare un Re, questo andrebbe posto agli angoli della croce.
::

::GameBlock{title="Obiettivo del gioco" position="start" color="blue-800"}
Scopo del gioco è quello di formare un mazzetto di 52 carte al centro partendo dall'Asso. In tale mazzo le carte vanno disposte in ordine crescente di valori senza però tenere conto dei semi.
Le restanti 52 carte invece andranno sistemate sui quattro re che si trovano negli angoli della croce: tali carte dovranno formare quattro sequenze discendenti fino all'asso (anche in questo caso senza tenere conto dei semi).
Le carte della riserva (cioè le otto dei bracci della croce) posono essere adoperate in qualsiasi momento per formare una qualsiasi delle sequenze. Si può anche togliere una carta da una delle sequenze discendenti poste sopra un re per metterla sul mazzo centrale. Però non si può prendere, contemporanemante, più di una carta da un mazzetto posto sopra un re. QUando non si può muovere nessuna carta della riserva, si fanno girare le carte del mazzo che possono essere messe secondo quanto è già stato detto. Quando si libera una casella nei bracci della croce, il suo posto viene preso da una carta del mazzo.
Non è ammesso far girare il mazzo più di una volta. Quindi, se al termine del giro delle carte del mazzo non sono ancora state realizzate tutte le sequenze, il solitario non è riuscito. 
::

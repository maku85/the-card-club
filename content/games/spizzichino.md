---
title: 'Spizzichino'
cards: '40'
minPlayers: 2
maxPlayers: 2
players: '2'
variations: ['trionfo']
---
<!--more-->

#### Preparazione

I giocatori si mettono d'accordo su chi sia il primo mazziere di turno e poi si alterneranno nei turni successivi; fatto ciò questi mescola il mazzo e comincia a distribuire 4 mazzetti da 5 carte a testa. I mazzetti devono rimanere tali e non vanno uniti.
Ogni giocatore guarda l'ultima carta di ciascun mazzetto ene sceglie due da raccogliere, i quali vanno uniti ed allargati a ventaglio. I restanti due mazzetti vengono messi a faccia in su, in tal modo che l'ultima loro carta sia visibile, e si consideri libera. La mano del giocatore è quindi composta di 12 carte: le 10 del ventaglio e quelle libere dei due mazzetti.

#### Il gioco

Il giocatore di mano cala una carta a scelta, attingendo da quelle che ha in mano o prendendone una scoperta da un mazzetto. La giocata determina il <i>palo</i> valido per il turno, rispetto al quale lo sfidante deve rispondere. Se questi mette sul tavolo una carta di valore più alto, effettua la presa; in caso contrario, la giocata viene aggiudicata all’avversario. Quando si risponde con una carta di seme diverso (in gergo, si dice <i>"giocare un piombo"</i>), la presa va automaticamente a chi era primo di turno. La partita prosegue con gli sfidanti che, a turno, giocano una carta fin quando non hanno esaurito quelle a propria disposizione. La gerarchia delle carte prevede che il 3 è prima in ordine di presa, seguito da 2, Asso, Re, Cavallo, Fante, 7, 6, 5 e 4.

Alla fine di una mano, si procede al calcolo del punteggio secondo la seguente tabella:
- Asso: 1 punto
- 2, 3 e figura: 1/3 di punto ciascuno

#### Varianti

In alcune varianti regionali ai punti di presa si possono sommare quelli delle <i>accuse</i>, se i giocatori si accordano per tempo sulla possibilità di fare </i>"dichiarazioni"</i>.

Le accuse tradizionali previste sono:

 - il <b>‘bongioco’</b> (buon gioco), ovvero un tris di carte uguali (Asso, 2 o 3); vale tre punti mentre un bongioco da quattro carte uguali guadagna al giocatore quattro punti
 - La <b>‘Napola’</b> (o napoletana), una combinazione di Asso, 2 e 3 dello stesso seme; vale anch’essa tre punti

Le accuse possono essere dichiarate singolarmente o simultaneamente; in altre parole, un giocatore ha facoltà di dichiarare più ‘bongiochi’ e ‘Napole’. Anche questo aspetto può essere deciso in maniera indipendente dai giocatori prima di iniziare la partita; lo stesso dicasi per le modalità e le tempistiche con le quali effettuare la dichiarazione. Per convenzione, il giocatore deve attendere il proprio turno per dichiarare l’accusa in proprio possesso e può comunicare l’accusa a voce o ‘bussando’ con le nocche sul tavolo.
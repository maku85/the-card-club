---
title: 'Asino'
cards: '40/52'
minPlayers: 2
maxPlayers: 20
players: '2-20'
variations: []
---
<!--more-->

#### Preparazione

Il mazziere elimina dal mazzo una carta qualsiasi senza che questa venga vista da alcuno, compreso lui, e distribuisce le carte restanti ai giocatori una per volta (può capitare che alcuni ricevano una carta in meno, ma non è un problema).

#### Il gioco

Ogni giocatore, appena ricevute le carte, deve scartare le coppie di carte dello stesso valore che ha in mano mettendole in mezzo al tavolo coperte. Il giocatore di turno (solitamente quello alla destra del mazziere) offre le carte coperte al vicino di destra aprendole a ventaglio. Il giocatore ne sceglie una a caso, se la carta presa fa coppia con una che ha già in mano allora può scartarle entrambe. Il turno passa poi al giocatore alla sua destra che a sua volta prenderà una carta e così via.
Alla fine una sola carta rimarrà spaiata. Naturalmente perde chi rimane con questa carta in mano, che diventerà l'asino.

#### Variante

Il gioco si può giocare anche con 52 carte francesi. In molte parti d'Italia l'asino è e rimane sempre il fante di picche o bastoni, motivo per cui questa variante viene chiamata <i>"Uomo Nero"</i>. La versione veneta del gioco è la cosiddetta <i>"Vecia"</i>, in cui l'asino è rappresentato dal fante di spade, la <i>"Vecia"</i> appunto (per via del fatto che nella carte trevigiane è l'unico fante ad avere la barba). Il mazziere scarta, ad inizio del gioco, uno degli altri tre fanti, in modo che non vi sia che una coppia di fanti e la <i>"Vecia"</i> non possa fare coppia. Lo svolgimento del gioco è uguale a quanto detto per "Asino". Perde il giocatore che si ritrova in mano la <i>"Vecia"</i>. Altre note versioni sono il <i>Gatto Mammone</i> (tre di bastoni) e il <i>Ciuccio</i> (uno qualsiasi dei quattro cavalli), molto diffuse rispettivamente in Campania e Basilicata.

---
title: 'Bestia'
cards: '40'
minPlayers: 4
maxPlayers: 5
players: '4-5'
---

::GameBlock{title="Valore delle carte" position="center" color="cyan-400"}
Il valore di presa delle carte è quello della Briscola, quindi, in ordine decrescente: Asso, Tre, Re, Cavallo, Fante, Sette, Sei, Cinque, Quattro e Due. Lo scopo del gioco è quello di fare più prese possibile, ma soprattutto evitare di fare zero prese e quindi <i>"andare in bestia"</i>.
::

::GameBlock{title="Preparazione" position="center" color="red-600"}
Il mazziere chiede ad ogni giocatore, uno alla volta, se intende partecipare alla smazzata. Chi rifiuta si estranea dal turno e perde il gettone che aveva puntato inizialmente. Chi accetta di giocare ha il diritto di cambiare fino a quattro delle carte che ha in mano. Il mazziere effettua immediatamente la sostituzione e passa al giocatore seguente, sino ad arrivare a sé stesso (che, come gli altri, può partecipare al turno o no).
::

::GameBlock{title="Come si gioca" position="start" color="blue-800"}
Finita la fase di scarto e rimpiazzo delle carte gioca per primo il giocatore di mano, cioè colui che siede alla destra del mazziere. Se è in possesso dell'Asso di briscola deve giocarlo immediatamente, altrimenti può giocare la carta che preferisce. Seguono gli altri giocatori rimasti nel turno, che hanno l'obbligo di giocare una carta dello stesso seme della prima giocata o una briscola di valore superiore a quella giocata da un avversario (in gergo <i>"sopratagliare"</i>). Chi gioca una briscola è obbligato anche a dichiararlo a voce. Vince la presa chi gioca la carta più alta del seme giocato per primo o chi gioca la briscola più alta. Chi si impossessa della presa gioca per primo nel turno successivo, e così via.

Finite le carte si contano le prese e ogni giocatore ritira dal piatto tanti gettoni quante sono le prese che ha conseguito. Chi non ha fatto prese deve pagare una posta pari all'entità del piatto. Questa posta verrà arricchita dal successivo versamento di gettoni da parte dei giocatori e contribuirà a rimpinguare il piatto seguente. E' tenuto a pagari una quota pari al valore del piatto anche chi non rispetta le regole (non risponde al seme o gioca una carta di briscola quanto è tenuto a farlo). Se le carte del tallone non fossero sufficienti a reintegrare gli scarti fatti da tutti i giocatori, il mazziere mescolerà gli scarti dei primi quattro giocatori e terminerà di servire con quelle carte.
::

::GameBlock{title="Varianti" position="start" color="purple-800"}

:GameInfo{title="Bestia col buco" players="4-6" cards="40"}
- Il piatto viene costituito solo dal mazziere, con un numero di gettoni multiplo di tre.
- Dopo il taglio il mazziere scopre una carta, che designa il seme della briscola: perpendicolarmente alla carta scoperta il mazziere depone tra carte coperte, che costituiscono il "buco" e infine distribuisce, in senso antiorario, tre carte ad ogni giocatore (compreso sé stesso).
- Il gioco si può interrompere quando si vuole, ma non prima che sia completato un giro, o non prima che tutti abbiano ricoperto il ruolo di mazziere per un egual numero di volte.
- I giocatori parlano a turno, a cominciare dal giocatore di mano, seduto alla destra del mazziere. Ogni giocatore può "passare" se ha brutte carte (in genere se non possiede carte di briscola) o può "bussare" se intende giocare. Se tutti i giocatori passano e la mano giunge al mazziere, questi si incamera il piatto. Se un giocatore bussa ma non trova competizione (tutti passano) si aggiudica il piatto altrimenti il gioco prosegue tra quanti sono rimasti in gioco.
- Poichè ogni giocatore possiede solo tre carte, e quindi possono essere fatte solo tre prese, ogni presa viene premiata con un terzo del piatto. Chi non realizza alcuna presa è tenuto a raddoppiare il piatto. Tutti i giovcatori a turno possono andare "col buco", cioè sostituire le proprie carte con quelle del "buco". L'andare "col buco" equivare all'aver bussato e quindi chi va "col buco" è tenuto a partecipare al gioco, se un altro giocatore busserà.

::
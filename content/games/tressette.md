---
title: 'Tressette'
cards: '40'
minPlayers: 4
maxPlayers: 4
players: '4'
---

::GameBlock{title="Preparazione" position="center" color="red-600"}
I compagni di coppia si siedono uno di fronte all'altro. Il mazziere distribuisce, in senso antiorario, dieci carte coperte ad ogni giocatore. Il ruolo del mazziere ruota in seguito ad ogni smazzata sempre in senso antiorario. Se nelle 10 carte in possesso un giocatore non possiede almeno tre figure o almeno una carta con un 3 o un 2 o un Asso può far annullare la smazzata e richiedere una nuova distribuzione che sarà fatta dallo stesso mazziere.
::

::GameBlock{title="Come si gioca" position="start" color="blue-800"}
Il giocatore di mano, quello seduto alla destra del mazziere, apre il gioco mettendo in tavola scoperta una carta a sua scelta. I successivi giocatori giocheranno a loro volta una carta con l'unico obbligo di giocare, possedendola, una carta dello stesso seme di quella giocata per prima. In caso non ne sia in possesso può giocare una carta di altro seme. Quando tutti hanno giocato, la presa delle quattro carte viene aggiudicata a chi ha fornito la carta di maggior valore rispetto alla prima. Il valore di prese è in ordine decrescente: 3, 2, Asso, Re, Cavallo, Fante, 7, 6, 5, 4. Colui cha ha fatto la presa sarà il primo a giocare il turno successivo.

Al termine della smazzata, costituita da 10 prese, si controlla il punteggio. Hanno valore Assi, 2 e 3 (chiamati "stilli" o "pizzichi") e Re, Cavallo e Fante (chiamati "figure"). Ogni Asso vale un punti mentre 3, 2, Re, Cavallo e Fante valgono 1/3 di punto. Le carte dal 7 al 4 non hanno valore. Un punto aggiuntivo viene aggiudicato a chi ha fatto l'ultima presa della smazzata (in gergo "fare la dieta"). Le eccedenze di frazioni non vengono conteggiate. Vince la partita la coppia che raggiunge per prima i 21 punti.
::

::GameBlock{title="Varianti" position="start" color="purple-800"}

:GameInfo{title="Tressette col morto" players="3" cards="40"}
- 12 carte per ogni partecipante e 10 per il "morto"
- il compagno del morto è sempre il mazziere che, terminata la distribuzione, scopre le carte del suo compagno.
- il mazziere provvede a giocare, nell'ordine prestabilito, sia le prime carte che ha in mano che quelle che restano scoperte sul tavolo.

:GameInfo{title="Terziglio" players="3" cards="40"}
- 12 carte per ogni partecipante e 4, coperte, sul tavolo.
- il primo giocatore di mano, dopo aver guardato le sue carte, può dire "chiamo" oppure può passare. La "chiamata" consiste nella possibilità di richiedere una carta ben determinata agli avversari e nel prendere anche le 4 carte coperte al centro del tavolo. A questo punto il giocatore, che ora ha 17 carte in mano, ne scegli 12, ne dà una all'avversario da cui ha ricevuto la carta che ha chiamato, e ne rimette 4 coperte al centro del tavolo. Se la carta chiamata è tra quelle al centro del tavolo il giocatore dovrà scegliere tra 16 carte. Le 4 carte al centro del tavolo, prima di essere incamerate dal giocatore, vanno mostrate agli avversari. Non si devono invece mostrare le 4 scartate e rimesse al centro.

:GameInfo{title="Tressette in 5" players="5" cards="40"}

:GameInfo{title="Tressette a non prendere" players="4" cards="40"}
- vince chi fa meno punti

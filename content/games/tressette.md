---
title: 'Tressette'
cards: '40'
minPlayers: 4
maxPlayers: 4
players: '4'
variations: []
---
<!--more-->

#### Preparazione

Per la scelta delle coppie si ricorre al sorteggio dopodichè i compagni di coppia si siedono uno di fronte all'altro ed il loro punteggio viene accomunato. Il mazziere distribuisce, in senso antiorario, dieci carte coperte ad ogni giocatore. Il ruolo del mazziere ruota in seguito ad ogni smazzata sempre in senso antiorario. Se nelle 10 carte in possesso un giocatore non possiede almeno tre figure o almeni una carta che una un 3 o un 2 o un Asso può far annullare la smazzata e richiedere una nuova distribuzione che sarà fatta dallo stesso mazziere.

#### Il gioco

Il giocatore di mano, quello seduto alla destra del mazziere, apre il gioco mettendo in tavola scoperta una carta a sua scelta. I successivi giocatori giocheranno a loro volta una carta con l'unico obbligo di giocare, possedendola, una carta dello stesso seme di quella giocata per prima. In caso non ne sia in possesso può giocare una carta di altro seme. Quando tutti hanno giocato, la presa delle quattro carte viene aggiudicata a chi ha fornito la carta di maggior valore rispetto alla prima. Il valore di prese è in ordine decrescente: 3, 2, Asso, Re, Cavallo, Fante, 7, 6, 5, 4. Colui cha ha fatto la presa sarà il primo a giocare il turno successivo.

Al termine della smazzata, costituita da 10 prese, si controlla il punteggio. Hanno valore Assi, 2 e 3 (chiamati "stilli" o "pizzichi") e Re, Cavallo e Fante (chiamati "figure"). Ogni Asso vale un punti mentre 3, 2, Re, Cavallo e Fante valgono 1/3 di punto. Le carte dal 7 al 4 non hanno valore. Un punto aggiuntivo viene aggiudicato a chi ha fatto l'ultima presa della smazzata (in gergo "fare la dieta"). Le eccedenze di frazioni non vengono conteggiate. Vince la partita la coppia che raggiunge per prima i 21 punti.